वाचे बरवें कवित्व । कवित्वी बरवें रसिकत्व । रसिकत्वी परतत्व - । स्पर्शु जैसा ।।१८-३४७।।

वक्तृत्वापेक्षा कविता श्रेष्ठ आहे. कवितेपेक्षा श्रोता अथवा रसिक श्रेष्ठ आहे कारण रसिक जेंव्हा तल्लीन होतो तेव्हां तो सभोवतालचे भान हरपलेला असतो. 
म्हणजे लिहीण्यापेक्षा बोलणे, बोलण्यापेक्षा ऐकणे व ऐकण्यापेक्षा अंतर्मुख होणे श्रेष्ठ आहे असं माउली म्हणते. ह्या ओवीमध्यें माउलीने अंतर्मुख होण्याची एकेक पायरी दाखवली आहे. प्रत्येक पायरीवर अधिकाधिक शांतता किंवा समाधी अवस्थेची मात्र वाढते असं लक्षात येते.  