गर्वें  पर्वतांची शिखरें । तैसा महत्वावरूनि नुतरे । तयाचां ठायीं पुरें । अज्ञान आहे ।।१३-६५७।।

ज्या मनुष्याला पर्वता एवढा गर्व झालेला आहे, म्हणजेच तो गर्वाच्या आहारी गेलेला आहे आणि मी सर्वश्रेष्ठ किंवा अतीव महत्वाचा आहे अशी ज्याची धारणा आहे, त्याच्या ठायी म्हणजे त्याच्या मुळाशी पूर्ण अज्ञान आहे असं माउलीने ह्या ओवीतून मांडले आहे. 

ह्या आघाडीच्या जगात मनुष्य गर्वाच्या शिखरावरच उभा आहे. त्याच्याशी आपण संवाद साधला तर आपल्याला लगेच कळतं  कि तो खरंच किती ज्ञानी आहे. मला आश्चर्य वाटतं कि आधुनिक मानवा बद्दलचा हा विचार माउलीने ७०० वर्षांपूर्वी कसा केला असावा. हि त्या विध्यात्याची जणू किमयाच आहे असे मला वाटते. 